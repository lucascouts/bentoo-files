<big> Gestione dell'hardware </big>

Manjaro non supporta solo l'uso di più kernel (selezionabili dalle opzioni avanzate nella schermata di avvio), ma fornisce anche l'accesso ai kernel più moderni e recenti. Questo può essere fatto tramite l'uso del modulo Kernel nel Settings Manager di Manjaro o tramite la riga di comando usando il comando MHWD-kernel (Manjaro Hardware Detection).

Questi strumenti di Manjaro aggiorneranno automaticamente un nuovo kernel appena installato insieme a tutti i moduli attualmente in uso con il kernel precedente. Ad esempio, se si aggiornasse dal kernel 3.18 al 4.1, mhwd-kernel includerebbe automaticamente le build del kernel 4.1 e tutti i moduli usati con il kernel 3.18. Tutto automaticamente!

È possibile configurare l'hardware tramite il modulo Hardware Detection in Settings Manager o in alternativa con l'applicazione da terminale MHWD. Con questi strumenti è possibile installare ad esempio driver grafici, sia gratuiti sia proprietari.

<big> Come ottenere aiuto </big>

Sebbene Manjaro sia progettato per funzionare il più "fuori dagli schemi" possibile, non pretendiamo che sia perfetto. Ci possono essere momenti in cui le cose non funzionino, potresti avere domande e il desiderio di saperne di più o vuoi semplicemente personalizzarlo secondo i tuoi gusti. Questa pagina fornisce i dettagli di alcune risorse disponibili per aiutarti!

<b> Cerca nel Web </b>

Forse il primo posto dove cercare aiuto generico per Linux è usando il tuo motore di ricerca preferito. Includi parole come "Linux", "Manjaro" o "Arch" nella tua ricerca.

Poiché Manjaro si basa su Arch Linux, le guide e i suggerimenti progettati per Arch di solito si applicano anche a Manjaro.

<b> Cerca nei forum </b>

Per un aiuto specifico con Manjaro abbiamo un forum online dedicato dove puoi cercare argomenti o crearne uno tu stesso! Questo è probabilmente il secondo posto migliore dove andare per cercare aiuto, discutere e collaborare. Chiedi, pubblica i tuoi pensieri o proponi alcuni suggerimenti. Non essere timido!

Il forum Manjaro è diviso in sotto-forum per diversi argomenti e ambienti, si prega di inviare la richiesta nel posto appropriato!

<b> Unisciti a noi su IRC (Internet Relay Chat) </b>

Un'altra opzione è quella di unirti a noi su IRC usando il nostro canale #manjaro sui server chat.freenode.net.

<b> Iscriviti a una mailing list </b>

Un altro modo per ottenere aiuto è inviare domande via e-mail alla mailing list di Manjaro (puoi anche cercare nella cronologia le discussioni passate). Iscriviti semplicemente all'elenco che preferisci e segui le istruzioni. C'è un elenco dedicato a diversi argomenti, basta dare un'occhiata!

<big> Altre risorse </big>

    - <a href="https://www.manjaro-it.org/Forum_Manjaro"> Manjaro Italia </a> - Supporto non ufficiale per la nostra comunità italiana.
    - <a href="https://aur.archlinux.org"> Repository AUR </a> - Software aggiuntivo non presente nei normali repository, creato dal codice sorgente.
    - <a href="https://wiki.manjaro.org"> Manjaro Wiki </a> - Wiki ufficiale di Manjaro.
    - <a href="http://wiki.archlinux.org"> Arch Wiki </a> - Wiki ufficiale di Arch.
    - <a href="https://kiwiirc.com/nextclient/irc.freenode.net/?nick=manjaro-web|?#manjaro"> Chat IRC </a> - Comunicazione in tempo reale e canale di aiuto degli utenti per gli utenti.

<big> Suggerimenti </big>

Hai un suggerimento su come possiamo migliorare Manjaro? Hai trovato qualcosa che vuoi includere o vuoi dare una mano? Fatecelo sapere, pubblicando il tuo suggerimento sul forum o entrando nel canale IRC.

Grazie!

Ci auguriamo che ti piaccia usare Manjaro!
